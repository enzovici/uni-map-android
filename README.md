# uni-map-android
Interactive Map of UNISA campus built with Google Mas API V3 - Android

Dal 1988 l'Università di Salerno ha sede nella Valle dell'Irno, a pochi chilometri da Salerno e da Avellino, allo snodo di incroci autostradali che la rendono centrale e facilmente raggiungibile.
Il tratto distintivo dell'Ateneo di Salerno è la sua configurazione in forma di campus: quello principale di Fisciano è situato in via Giovanni Paolo II e ha una superficie di 1.200.000 mq, mentre quello di Baronissi, situato in via S. Allende e con una superficie di 150.000 mq, ospita esclusivamente il dipartimento di Medicina e Chirurgia. 
Il campus dell’Università degli studi di Salerno offre diversi corsi di studi e servizi come: biblioteche, impianti sportivi, residenze, mensa, la cappella e altro.
Il campus riveste un’ampia superficie e i dipartimenti dell’università risiedono in vari edifici del campus. L’orientamento all’interno del Campus è complicato a causa della somiglianza tra i vari edifici e per chi si trova alle prime esperienze della vita nel campus può sentirsi spaesato.
Inoltre non esistono mappe che indicano in modo adeguato gli edifici e i percorsi per raggiungerli.
L’Ateneo negli ultimi anni, ha accolto e accompagnato nel percorso di studi un numero sempre crescente di studenti con disabilità. Inoltre ha dedicato una serie di servizi per gli studenti disabili. Muoversi e orientarsi nel campus può risultare difficoltoso soprattutto non conoscendo i percorsi alternativi.

L’applicazione Uni Map nasce principalmente con lo scopo di facilitare l’orientamento geografico di studenti e persone diversamente abili all’interno del campus di Fisciano, al fine di garantire un minimo di supporto e autonomia. 
L’applicazione permetterà, grazie ad una visione dall’alto della mappa del campus di visualizzare la posizione dell’utente e permetterà di mostrare i percorsi decidendo un punto di partenza e un punto di arrivo. Questi percorsi evitano barriere architettoniche, scale o altre complicazioni relative ad una disabilità motoria. 
Inoltre l’applicazione permetterà un orientamento interno agli edifici del dipartimento di Informatica in modo da guidare l’utente anche all’interno dell’edificio.
Uni Map offre anche la possibilità di visualizzare sulla mappa i punti di maggiore interesse e offrire informazioni generali sulle varie facoltà (Orari, Indirizzo, Fax, Direttore).
